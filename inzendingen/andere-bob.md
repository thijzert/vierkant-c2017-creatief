== 8ubbels en 0ase ==
Een nautisch literotica door Andere Bob

8ubbels en 0ase zijn twee bootjes. Maar ze zijn geen gewone bootjes. Ze zijn altijd samen, onafscheidelijk. 8ubbels en 0ase, samen 1.

8ubbels is zoals altijd weer op avontuur. Nu is hij onderweg naar de haven van verdwijnistan met 0ase voor altijd aan zijn zij. Het maakt 0ase weinig uit waar ze naartoe gaan, zolang ze maar bij 8ubbels is. Alleen soms vindt ze de avontuurtjes van 8ubbels wel een beetje eng.
Ook deze keer is het voor haar net te spannend. Verdwijnistan is namelijk erg ver weg. Ze moeten over de Grote Zee, helemaal alleen. Maar 0ase is niet bang, want ze is met 8ubbels.
Zij aan zij varen ze over de Grote Zee. Overal om hen heen water tot aan de horizon. Op een blauwe gladde zie met een grijze lucht. Alleen in de verte is een stipje, boei 78. 0ase vindt dit altijd de mooiste momenten, alsof ze helemaal alleen op de wereld zijn.
Alleen de donkere lucht maakt haar ongerust. Ze varen, ze varen, en ze varen en er verschijnt een nieuw stipje aan de horizon, boei 79.
Het is gaan regenen en de Grote Zee is geen gladde spiegel meer. Grote golven laten het water schuimen. Het slechte weer is niks voor 0ase, want dan wordt ze nat. Onwillekeurig drijft ze naar 8ubbels toe.
Hij daarentegen geniet van de grote golven. Zo is het een stuk leuker en spannender om naar Verdwijnistan te varen. Hoewel na een pooske voor 8ubbels de lol er ook wel vanaf is.
Het weer is er alleen maar slechter op geworden. De hoge golven slaan over hun heen. Nu zijn ze wel bang, bang om elkaar kwijt te raken. De horizon is nergens te bekennen. Het zicht is niet veel verder dan een paar meter. 8ubbels vaart dichter naar 0ase. Samen komen ze er door. Hij houdt de moed erin, maar beseft ook dat er maar 1 ding positief is aan de situatie. Ze zijn elkaar niet kwijt.

De weg zijn ze inmiddels wel kwijt. De boeien zijn verborgen in de storm. 79 hebben ze ver achter zich gelaten en 80 moet in de buurt zijn. 0ase hoopt dat ze boei 80 snel vinden. Ze wil niet verdwalen, verdwalen in de storm. Dan zullen ze voor eeuwig ronddwalen op de Grote Zee. Boei 80 moet in de buurt zin. Zelfs met dit slechte weer zouden ze hem allang gevonden moeten hebben. Angst slaat om in paniek. 8ubbels en 0ase klotsen gevaarlijk heen en weer. Alleen de storm lijkt nog niet op haar hoogtepunt te zijn.

8ubbels' moed is in zijn ruim gezakt. "Wat als boei 80 verdwenen is in de storm?" denkt 8ubbels.
Ze varen zij aan zij, bang om elkaar te verliezen in dit weer. Ze botsen gevaarlijk tegen elkaar. Allebei vol schrammen, krassen, en deuken.

8ubbels schrikt op als hij een gigantische golf op hun af ziet komen. Een muur van water. Geen ontkomen aan. 0ase heeft hun noodlot nu ook door. Ze krijgt er kramp van in haar voorsteven. Beide wachten ze doodsbang op de laatste seconden. 8ubbels denkt aan 0ase. 0ase denkt aan 8ubbels. De golf. Het geluid van metaal op metaal.

Ze slaan op elkaar.
Alles door elkaar.
Varen kan niet meer.
8ubbels en 0ase, samen 1.
Nu en voor altijd zijn ze boei 80.

Voor altijd samen

Als je ooit over de Grote Zee vaart, dan kan je nog steeds boei 80 zien ronddobberen.
